# -*- mode: mandoku-view; -*-
#+TITLE: 古今姓氏書辯證
#+DATE: 2015-08-24 23:29:59.954545
#+PROPERTY: ID KR3k0018
#+PROPERTY: BASEEDITION WYG    
#+PROPERTY: JUAN 卷二十六
<pb:KR3k0018_WYG_031-1a>¶
欽定四庫全書¶
　古今姓氏書辯證卷二十六　宋　鄧名世　撰¶
　　　三十二皓¶
皥¶
　蜀録有皥氏出武落鍾離山黑穴中¶
浩¶
　出自六國時浩生不害之後¶
抱¶
<pb:KR3k0018_WYG_031-1b>¶
　漢末有枹羌避董卓亂改姓抱北史有抱嶷抱老夀¶
　皆其後姓纂以抱為把未知孰是¶
老¶
　左氏注云老佐戴公之子誤矣佐去戴公甚久非其¶
　子也¶
道¶
　左傳楚大夫道朔其先以國為氏謹按春秋齊桓公¶
　行覇有江黄道柏四國附之漢地理志有安陽縣應¶
<pb:KR3k0018_WYG_031-2a>¶
　劭曰道國也今道亭是又顔師古注漢地理志汝南¶
　郡應劭曰陽安縣道國也弋陽黄國也今黄城是西¶
　平柏子國也今柏亭是安陽故江國也今江亭是¶
稻¶
　謹按周官稻人掌稼下地者必以官氏¶
考¶
　名世曰今汴都開封人有此姓¶
棗¶
<pb:KR3k0018_WYG_031-2b>¶
　晉幽州刺史王浚壻棗嵩人呼為棗郎唐藝文志有¶
　棗據集二卷棗嵩集二巻棗腆集二卷¶
&KR2315;¶
　音好未詳(案&KR2315;乃古文好字廣韻集韻俱不言人姓/正字通曰侴字變體為&KR2315;侴姓雖有表見)¶
　(者然一音丑一音好聲亦不類今案字典有妞字女/久切音紐姓也髙麗人有之&KR2315;疑即妞氏之訛然廣)¶
　(韻載&KR2315;而無妞/今仍其舊云)¶
昊英¶
　古天子昊英氏之後¶
<pb:KR3k0018_WYG_031-3a>¶
浩生¶
　元和姓纂曰以浩生不害為複姓浩生氏¶
浩羊¶
　風俗通齊大夫浩羊氏名嘉¶
考城¶
　元和姓纂曰老城氏或為考城氏今詳濟陽考城得¶
　非以城為氏者或去土為成乎¶
老陽¶
<pb:KR3k0018_WYG_031-3b>¶
　周大夫老陽子之後¶
老萊¶
　元和姓纂曰老萊子古賢人著書¶
　　　三十三哿¶
我¶
　漢藝文志有我子一篇劉向云為墨子之學¶
可¶
　河南可氏後魏阿伏干可地干氏並改為可氏北史¶
<pb:KR3k0018_WYG_031-4a>¶
　可悉陵年十七從太武獵空手搏猛獸以獻後封暨¶
　陽子¶
娿¶
　姓書皆音烏可切姓纂無此氏謹按荘子有娿荷世¶
　乃寓言非人姓姓纂削之是也¶
左¶
　後漢鄧禹以左于爲軍師又左雄南陽温人晉羅尚¶
　牙門將左汜後秦征東府寮左雅¶
<pb:KR3k0018_WYG_031-4b>¶
可單¶
　後魏可單氏後改為河南單氏音簞¶
可頻¶
　後周書王雄之太原人或曰代人涇州總管庸國公¶
　西魏賜姓可頻氏生諫(案後周書王雄本傳雄單名/無之字生子謙此作諫亦悮)¶
　周益州總管唐建中時有藍田尉可頻瑜¶
可達¶
　世為武昌人隨魏南徙後魏司徒可達安¶
<pb:KR3k0018_WYG_031-5a>¶
可悉¶
　後魏都幢將暨陽子可悉陵¶
左丘¶
　臨川季瑞卿言蜀人有賣卜者左丘氏自云左丘明¶
　之後又嘗見御史姓左者問其先丘明家乎御史曰¶
　左與左丘本自兩氏因知蜀卜者果不妄姓書未有¶
　此氏今增入¶
左師¶
<pb:KR3k0018_WYG_031-5b>¶
　出自子姓宋公子魚世為左師以官為氏¶
左史¶
　元和姓纂曰古者左史記言因氏焉楚有左史倚相¶
　後以官為氏¶
左行¶
　春秋晉文公時先蔑將左行後以為氏漢有御史左¶
　行恢¶
左公¶
<pb:KR3k0018_WYG_031-6a>¶
　邵氏姓解曰左氏衛左公子洩誤矣左公子衛官洩¶
　其名後世或有左公氏亦非必洩後也¶
可地延¶
　後魏可地延氏後改為河南延氏¶
可朱渾¶
　後魏并州刺史可朱渾買奴孝文時改為朱氏望出¶
　河南¶
可足渾¶
<pb:KR3k0018_WYG_031-6b>¶
　後燕以新平公可足渾潭為車騎大將軍尚書令¶
　　　三十四果¶
瑣¶
　唐史奚傳云開元二十年奚酋長李詩瑣髙等以部¶
　落五千人降史思明傳云思明初走奚詭稱使者將¶
　還奚王令百人從入朝奚有部落瓉髙者名聞國中¶
　思欲禽以贖罪訹王曰從我者雖多無足與見天子¶
　者唯髙材可與至中國王恱命將帳下三百與俱既¶
<pb:KR3k0018_WYG_031-7a>¶
　至平盧殺其兵囚髙以獻今詳瑣乃髙之氏合増入¶
火㧞¶
　唐哥舒翰守潼關蕃將火拔歸仁以本軍𨽻麾下及¶
　潼關失守歸仁執翰以降賊¶
火尋¶
　唐西域傳康居九姓一曰火尋¶
頗超¶
　唐時党項以姓别為部有頗超氏事具去聲六至利¶
<pb:KR3k0018_WYG_031-7b>¶
　字¶
　　　三十五馬¶
馬¶
　出自嬴姓伯益之後趙王子趙奢為恵文王將有功¶
　賜爵為馬服君馬服者言能服馭馬也奢生牧亦為¶
　趙將子孫以馬服為氏世居邯鄲秦滅趙牧子興徙¶
　咸陽秦封武安侯三子珪琛嵩嵩生述字正恵漢太子¶
　傅平通侯生權為寧東將軍三子何羅通倫通字達¶
<pb:KR3k0018_WYG_031-8a>¶
　黄門侍郎重合侯坐何羅反徙扶風茂陵成懽里生¶
　賔議郎繡衣使者三子慶昌襄昌生仲元武司馬四¶
　子况余援員援伏波將軍也余字聖栁中壘校尉揚¶
　州牧二子嚴敷嚴後漢將作大匠七子固伉歆鱄融¶
　留續融字季長二女論芝皆有才藝歆十一世孫黙¶
　生岫黙後魏雍州侍中生思歡岫字子岳生喬卿梁¶
　襄州主簿喬卿生君才右武衛大將軍南陽公生萬¶
　嵗令珉均州刺史懿珉生季龍嵐州刺史大同使三¶
<pb:KR3k0018_WYG_031-8b>¶
　子炬炫燧燧字洵美相唐德宗位司徒生太僕少卿¶
　彚少府監暢彚生赦敭皆參軍暢生繼祖殿中少監¶
　　扶風馬氏唐有曛生植字存之相宣宗生郁郁生¶
　儔字後已　博州茌平馬氏齊有茌平令暹因官居¶
　焉暹生周相太宗生恂載尚書左丞吏部侍郎生觀¶
　覬覬吏部郎中生元振元極恂河南尹丹州刺史又¶
　後漢騎都尉賢撃零昌有功封都鄉侯賢孫光以賢¶
　及二子死羌兵封舞陽亭侯又張掖太守續領䕶羌¶
<pb:KR3k0018_WYG_031-9a>¶
　校尉又䕶羌從事元後蜀李夀以馬當為股肱坐勸¶
　立太弟夷三族後凉吕光有中田校尉馬邃又門下¶
　侍郎馬權以讒被誅南凉馬輔為中州之令族北燕¶
　有吏部尚書廣宗公馬弗勤¶
賈¶
　出自姬姓晉唐叔虞少子公明周康王封之於賈為¶
　附庸謂之賈伯河東臨汾縣賈鄉即其地也曲沃武¶
　公取晉并賈國以其子孫為大夫其族仕諸侯者陳¶
<pb:KR3k0018_WYG_031-9b>¶
　有賈獲齊有賈寅至漢長沙王太傅賈誼洛陽人生¶
　璠尚書中兵郎二子嘉惲嘉宜春太守最好學有名¶
　生敻㳺擊將軍五子洪潤汭湘注汭輕騎將軍生曄¶
　下邳太守二子氷淵氷遼東太守三子納邠丕丕生¶
　沂(案唐世系/表沂作昕)秘書監二子廷玉秀玉秀玉武威太守¶
　肅侯生機駙馬都尉關内侯(案唐世系表秀玉武威/太守生衍兖州刺史衍)¶
　(生龔輕騎將軍徙居武威二子綵詡詡後魏太尉/肅侯生璣駙馬都尉此作秀玉生機中有脫誤)又¶
　徙長樂二子通延通車騎大將軍三子仲安仲謀仲¶
<pb:KR3k0018_WYG_031-10a>¶
　逺仲逺穎川太守生疋字彦度輕車將軍雍州刺史¶
　酒泉郡公二子乂康康秘書監二子鍇鈞鈞生弼㪚¶
　騎侍郎二子躬之匪之躬之四子希鑑希逺希逸希¶
　叟希鑑生稅義興太守稅生執梁太府卿精世譜學¶
　撰姓氏英賢傳二子暹肇肇二子寰宏宏後梁中軍¶
　長史生勰北齊青兖二州刺史河東公二子皥巘巘¶
　殿中少監三子懿慤憲憲字元楷後周祕書監葛榮¶
　之難避地浮陽生處静處澄處静生敬言滑州刺史¶
<pb:KR3k0018_WYG_031-10b>¶
　敬言生令思禮部員外郎令思曾孫耽字敦詩相唐¶
　德宗(案唐世系表敬言子逺則逺則生知義知義生/元琰元琰生耽相德宗據此則耽乃敬言之元)¶
　(孫逺則之曽孫此作令/思曾孫與唐表不合)子孫居樂陵又樂陵賈氏有¶
　至曾父子世掌誥命至在先天時草睿宗傳位詔曾¶
　又草明皇册肅宗詔天子美之曾為黄門侍郎平陽¶
　公至為黄門侍郎晉國公至生係衡州刺史係生穜¶
　司門員外郎穜生昶太子司議郎昶生琛河南宻令¶
　琛生翃常州刺史兼鹽鐵使江淮留後翃生潭字孟¶
<pb:KR3k0018_WYG_031-11a>¶
　澤南唐檢校司徒泰州刺史洛陽宣子三子彬穆修¶
　彬為朝散大夫大理司直穆為泰州司倉參軍　河¶
　南賈氏世居姑臧胄生寧寧生餗字子美相文宗後¶
　漢侍御史賈昌使日南北地太守賈福撃羌不利西¶
　京雜記戚夫人侍兒賈佩蘭言宫中事甚詳晉東夷¶
　䕶督賈沈迎立扶餘王子卒復其國後凉吕光討西¶
　域以武威太守賈䖍為軍佐後燕慕容永将賈韜後¶
　秦章武太守賈堅¶
<pb:KR3k0018_WYG_031-11b>¶
夏¶
　姓書皆曰姒姓夏王之後誤矣夏非國氏與齊秦正¶
　同謹按春秋出自嬀姓陳宣公庶子西字子夏别其¶
　族為少西氏生御叔御叔娶鄭宣公子貉之妹生徵¶
　舒字子南始以王父字為夏氏而其母謂之夏姬魯¶
　宣公九年徵舒弑靈公十一年楚荘王討夏氏亂轘¶
　徵舒於栗門因滅陳為縣感申叔時諫乃復封之鄉¶
　取一人以歸謂之夏州而徵舒三世孫夏齧四世孫¶
<pb:KR3k0018_WYG_031-12a>¶
　夏區夫皆仕陳為大夫裔孫夏之禦冦亦仕齊為大¶
　夫漢有司徒夏勤後漢交阯太守夏方九江人降蠻¶
　有功晉有㑹稽人夏統字仲御唐大厯中有太常博¶
　士夏珏堂後官嘉州長史夏德崇¶
堵¶
　出自鄭大夫食邑於堵因以為氏鄭文公時有堵叔¶
　為政謂之三良又有堵俞彌堵女父堵狗皆為鄭臣¶
　春秋音義音者正合入此韻¶
<pb:KR3k0018_WYG_031-12b>¶
冶¶
　其先周官冶氏掌為兵器以世官為氏衛大夫冶厪¶
　魯大夫冶區夫¶
假¶
　見姓苑漢有陳留假倉字子驕治尚書受學於平陵¶
　張山拊官至膠東相騎都尉尚書有假氏學¶
乜¶
　蕃姓今秦隴間有之望出趙郡¶
<pb:KR3k0018_WYG_031-13a>¶
馬適¶
　漢功臣表有畢侯馬適育又昭紀元鳯元年武都氐¶
　人反遣執金吾馬適建擊之注云姓馬適名建然則¶
　建必育之後也¶
馬矢¶
　後漢二十八將有馬宫本姓馬矢氏後改為馬氏¶
馬服¶
　出自趙奢封馬服君子孫氏焉後漢注曰馬服者言¶
<pb:KR3k0018_WYG_031-13b>¶
　能服馭馬也¶
馬師¶
　出自姬姓鄭穆公曾孫羽頡為鄭馬師始以官氏謂¶
　之馬師頡¶
野利¶
　唐党項傳慶州有破丑氏族三野利氏族五把利氏¶
　族一與吐蕃姻援擾邉十年代宗用郭子儀計遣使¶
　招慰於是破丑野利把利三部皆入朝芳池州野利¶
<pb:KR3k0018_WYG_031-14a>¶
　部並徙綏延州大厯末野利秃羅都與吐蕃叛子儀¶
　擊斬之而野利景庭野利剛以其部入附雞子川又¶
　有六州部落曰野利越詩其後世事夏國李元昊將¶
　野利遇乞善用兵元昊分山界戰士之半付之中國¶
　尤苦邉患慶厯中种世衡用間殺遇乞元昊遂衰¶
野詩¶
　唐鳯翔將野詩良輔以名雄邊朝廷遣使至吐蕃虜¶
　輒言唐家稱和好豈妄邪不爾安得任良輔為隴州¶
<pb:KR3k0018_WYG_031-14b>¶
　刺史¶
野頭¶
　宇文士及之先姓野頭氏後改賜焉¶
野辭¶
　唐時党項以姓别為部有野辭氏¶
虵咥¶
　一作野咥後魏虜姓¶
者舌¶
<pb:KR3k0018_WYG_031-15a>¶
　世本曰康居國人朝後魏因留中國¶
賈孫¶
　姓苑曰衛有王孫賈出自周王之後其孫自以去王¶
　室逺改為賈孫氏漢侍中有賈孫强¶
夏侯¶
　漢太僕汝隂侯嬰裔孫唐駕部郎中審封生孜字好¶
　學相宣宗懿宗又漢太子太傅勝家居長安號長安¶
　夏侯氏南史夏侯亶夏侯䕫繼為豫州刺史並有恩¶
<pb:KR3k0018_WYG_031-15b>¶
　惠於鄉里百姓歌曰我之有州頻得夏侯前兄後弟¶
　布政優優¶
夏父¶
　出自曹姓邾婁顔公之子曰夏父與魯孝公同時以¶
　國授其弟盱盱請分國而治則六分之而受其一國¶
　人稱焉其後以王父字為氏魯文公時有夏父展宋¶
　有大夫夏父祉¶
夏丁¶
<pb:KR3k0018_WYG_031-16a>¶
　出自衛大夫太叔悼子之甥曰夏戊其祖字丁以王¶
　父字為夏丁氏戊生期為衛司徒¶
夏陽¶
　晉大夫夏陽說其先以所食邑為氏¶
夏里¶
　元和姓纂曰漢四晧夏里黄公河内軹人¶
社南¶
　姓苑云扶風安陵有社南氏社北氏風俗通曰齊昌¶
<pb:KR3k0018_WYG_031-16b>¶
　徙居社南因以為氏¶
社北¶
　風俗通曰齊昌徙居社南因以為氏又有居社北者¶
　亦以為氏漢髙場娶扶風社北氏女¶
