# -*- mode: mandoku-view; -*-
#+TITLE: 古今姓氏書辯證
#+DATE: 2015-08-24 23:29:59.998185
#+PROPERTY: ID KR3k0018
#+PROPERTY: BASEEDITION WYG    
#+PROPERTY: JUAN 卷二十八
<pb:KR3k0018_WYG_033-1a>¶
欽定四庫全書¶
　古今姓氏書辯證卷二十八　宋　鄧名世　撰¶
　　　四十三等¶
䣙¶
　穆天子傳䣙伯綮之後䣙國在虞苪之間¶
　　　四十四有¶
友¶
　梁冀美人友通期謹按此舊書未有豈吳氏誤以友¶
<pb:KR3k0018_WYG_033-1b>¶
　為支識者更詳辨之(案東觀漢記友通/期一作支通期)¶
柳¶
　柳謹按禮記衞太史柳莊衞君稱為社稷之臣又衞¶
　人柳若問子思為出母服自為展禽之後¶
鈕¶
　東晉有吳興鈕滔宋開封鈕氏太理寺丞約生棐建¶
　中棐宣徳郎生定國生昌言政和五年上舍建中左¶
　班殿直生太常博士華國¶
<pb:KR3k0018_WYG_033-2a>¶
&KR3433;(音/久)¶
　百濟人姓¶
醜¶
　後漢袁紹傳有醜良¶
舅¶
　晉大夫狐偃字子犯文公重耳之舅子孫或氏焉¶
臼¶
　春秋時宋華氏家臣臼任之後¶
<pb:KR3k0018_WYG_033-2b>¶
有扈¶
　史記曰禹之先姒姓其後分封以國為氏故有有扈¶
　氏¶
有巢¶
　古帝者有巢氏後¶
有窮¶
　謹按春秋傳昔夏之後后羿自鉏遷於窮石號有窮¶
　氏子孫或以為姓¶
<pb:KR3k0018_WYG_033-3a>¶
有男¶
　史記曰禹之先姒姓其後分封以國為姓故有有男¶
　氏¶
有鬲¶
　夏諸侯以國為氏少康之臣靡嘗奔焉自其國收三¶
　國之燼以滅寒浞¶
有偃¶
　元和姓纂曰臯陶偃姓之後有偃子臯為晉士官¶
<pb:KR3k0018_WYG_033-3b>¶
右師¶
　謹按後漢包咸師事博士右師細君則右師氏冝收¶
　而姓書未有今増入春秋時宋有左師右師皆國相¶
　而華元為右師以官為氏細君盖其後也¶
右宰¶
　謹按春秋衞國之官有右宰其世官者氏焉衞大夫¶
　右宰醜涖殺州吁其孫右宰榖自言狐裘羔䄂者¶
右公¶
<pb:KR3k0018_WYG_033-4a>¶
　衞右公子職之後以官為右公氏¶
右行¶
　姓解曰晉賈華為右行其後氏焉漢有御史中丞右¶
　行綽謹按春秋賈華者晉太子申生之屬七輿大夫¶
　也其後晉文公作三行以禦戎屠擊將右行亦或為¶
　氏晉大夫右行詭右行辛皆以氏見者也邵氏惟此¶
　一説稍有據今兩存之¶
右扈¶
<pb:KR3k0018_WYG_033-4b>¶
　出姓苑¶
醜門¶
　西秦録有下將軍醜門弟子¶
臼季¶
　元和姓纂曰齊公子臼季宣孟誤矣謹按二人春秋¶
　時皆晉大夫臼季胥臣也宣孟趙盾也胥臣字季食¶
　邑於臼謂之臼季為晉司空謂之司空季子詳此即¶
　世有臼季氏必胥臣之後為氏然未必有也¶
<pb:KR3k0018_WYG_033-5a>¶
壽西¶
　謹按漢紀昭帝元鳯元年冬十月詔曰燕王遣壽西¶
　長孫縱之等賂遺長公主丁外人云云蘓林曰壽西¶
　姓也長名也孫姓縱之名未知林果何據如無所據¶
　必孫縱之為壽西長或壽西人姓長孫名縱之者也¶
　(案長孫之氏後魏獻帝時以拓䟦氏改焉始/有此氏漢時不應有此名世此案似未可據)¶
受酉¶
　姓解曰後魏書有受酉氏¶
<pb:KR3k0018_WYG_033-5b>¶
　　　四十五厚¶
厚¶
　出自姬姓魯孝公八世孫瘠食采於厚謂之厚成叔¶
　因氏焉厚與郈通¶
後¶
　五代漢隱帝嬖臣後贊今夷門多此姓¶
鈄(音/斗)¶
　音天口切(案通鑑鈄他口徒口切十國紀年/吳越有鈄滔急就篇鈄氏見姓苑)¶
<pb:KR3k0018_WYG_033-6a>¶
茍¶
　出自黃帝子得姓者十四人其一曰茍(案顔師古注/茍氏一日本)¶
　(晉大夫荀氏之後/避難改為茍氏)戰國時茍變可將五百乘子思薦¶
　於衞侯秦州刺史茍池望出隴西後魏代北若干氏¶
　改為茍氏望出河南近世有避廟諱從其偏旁為茍¶
　氏誤矣廟諱偏旁乃茍氏紀力反乃轉為茍且之茍¶
　於姓氏本源失之愈逺程氏世譜云以河内地方多¶
　茍杞氏曰茍誤矣胥臣無是語也¶
<pb:KR3k0018_WYG_033-6b>¶
郈¶
　郈於春秋為魯叔孫氏邑陪臣食焉者為氏郈成叔¶
　瘠郈魴假是也¶
后¶
　出自共工氏之子曰句龍為后土自三代以來祀為¶
　社神子孫以后為氏越大夫后庸孔子弟子后處字¶
　子里¶
厚丘¶
<pb:KR3k0018_WYG_033-7a>¶
　出姓苑¶
牡丘¶
　姓苑有鉅鹿太守牡丘勝謹按其先食邑牡丘故以¶
　為氏¶
　　　四十七寢¶
沈¶
　古字作邥出自姬姓春秋魯成公八年為晉所滅(案/左)¶
　(傳定公四年蔡公孫姓帥師滅沈以沈子嘉歸傳稱/晉使滅之則事在定公四年此作成公八年為晉所)¶
<pb:KR3k0018_WYG_033-7b>¶
　(滅於傳/無徴)沈子逞字循之奔楚遂為沈氏生嘉字惟良¶
　二子尹丙尹戊尹戊字仲逹隠於靈山為楚左司馬¶
　生諸梁字子髙及後臧子髙亦為左司馬食采於葉¶
　號葉公生二子尹射尹文尹射字修文為楚令尹旬¶
　日亡去隠於華山二子尹朱尹赤尹赤字明禋生郢¶
　郢字文明召為丞相不就生平字俊之封竹邑侯生¶
　遂字佐時秦博士生倧字文甫左庶長竹邑侯生遵¶
　字伯吾漢齊王太傅敷徳侯徙居九江壽春二子盛¶
<pb:KR3k0018_WYG_033-8a>¶
　逵逵字伯宏驃騎將軍生乾字仲元尚書令生承承¶
　字元良南陽太守彭城侯生助(案唐世系表承/作泓助作朂)字子¶
　衡揚武校尉鎮軍三子嵩奮奉奮字仲異御史中丞¶
　生格字仲悌將作大匠格生謙字文恭御史中丞謙¶
　生靜字文光濟陰太守避王莾之亂隠居桐柏三子¶
　勲戎臺戎字威卿後漢光禄勲以九江從事説降劇¶
　賊尹良漢光武封為海昏侯辭不就因避地徙居㑹¶
　稽烏程縣之餘不鄕遂家焉順帝永建元年分㑹稽¶
<pb:KR3k0018_WYG_033-8b>¶
　為吳郡靈帝初平五年分烏程為永安縣孫皓寳鼎¶
　二年分吳郡為吳興郡晉太康三年改永安為武康¶
　即為郡人戎四子酆懿齊恭酆字聖通零陵太守四¶
　子滸仲髙景景河間相生彦彦裔孫君亮相武后其¶
　曽孫超生嵩字文甫¶
瞫(音/審)¶
　後漢武落山黒穴中出四姓瞫氏相氏樊氏鄭氏事¶
　見巴氏説¶
<pb:KR3k0018_WYG_033-9a>¶
廩丘¶
　齊大夫廩丘子其先以所食邑為氏英賢傳齊有隠¶
　者廩丘充¶
　　　四十八感¶
禫¶
　出姓苑¶
譚¶
　徒感切姓苑曰吳人¶
<pb:KR3k0018_WYG_033-9b>¶
湳¶
　奴感乃感二切水經曰湳水出西河美稷縣東南流¶
　東觀記羌人因水以氏之漢冲帝時羌湳狐奴歸化¶
　盖其渠帥也潘安仁關中詩曰虚皛湳徳徳乃狐奴¶
　之後¶
□(子感/切)¶
　晉載記李驤子壽追尊母□氏為皇太后又有前將¶
　軍□堅即后族也後魏官氏志代北複姓外盧氏改¶
<pb:KR3k0018_WYG_033-10a>¶
　為□氏望出太原及彭城吐蕃大酋昝插武后長壽¶
　元年四月吐蕃别部酋長□捶帥羌蠻八百餘人内¶
　附宋博州髙唐□氏居潤宣徽北院使東京副留守¶
　判開封府檢校太尉左領軍衛上將軍義成軍節度¶
　使贈太師有傳生惟質至内園使惟質孫建中三班¶
　借職居潤弟居濟水部員外郎¶
□(都感/切)¶
　姓苑有□氏¶
<pb:KR3k0018_WYG_033-10b>¶
　　　四十九敢¶
覽¶
　徒感切前秦録有將軍噉鐡噉與啖通(案文與標題/不相蒙疑有)¶
　(錯簡噉/亦重出)¶
欖¶
　余靖安道作屯田郎中黃府君碑云母欖氏累封真¶
　陽曲江南陽縣太君謹按姓書未有此氏今増入¶
啖¶
<pb:KR3k0018_WYG_033-11a>¶
　舊姓書音上聲集韻音淡今從集韻秦王苻堅有秦¶
　州刺史啖鐵本武都氐又氐啖青廢枹䍐帥衞平迎¶
　立苻登者乃鐡之祖也唐潤州丹陽簿啖助治春秋¶
　謂之啖先生大厯中水部郎中啖彦珍河東人¶
　　　五十琰¶
冉¶
　元和姓纂曰大夫叔山冉之後按此本無明據而周¶
　文王子封於聃太史公省聃為冉則冉出於聃最為¶
<pb:KR3k0018_WYG_033-11b>¶
　有理今冝曰魯國冉氏出自姬姓周文王子聃季載¶
　以國為氏後人去耳為冉氏春秋時冉為魯大夫唐¶
　初有開州首領冉肇則又有䕫州首領冉種¶
染¶
　按史記染姓亦作冉字畫之變也¶
奄¶
　風俗通周成王既伐奄其子孫以國為氏元和姓纂¶
　曰秦大夫奄息誤矣息姓子車氏¶
<pb:KR3k0018_WYG_033-12a>¶
&KR3997;¶
　音閃蕃姓也今詳三姓止當為一姓以傳寫字畫之¶
　誤遂成三字(按此所云三姓未明著其文應有脫誤/考廣韻集韻蕃姓有&KR0034;&KR0034;二姓义佩觿)¶
　(集&KR3997;姓也並失冉切音閃本文所云/三姓當指此三字或以形似而訛也)¶
彡姐¶
　漢馮奉世傳永光三年秋隴西彡姐旁種反師古曰¶
　彡音所廉反又先廉反姐音紫今西羗尚有此姓音¶
　先冉反¶
<pb:KR3k0018_WYG_033-12b>¶
　　　五十三豏¶
減¶
　音咸漢有減宣急就章有減罷軍師古注漢志曰減¶
　姓也音減省之減宣為中丞本字作咸¶
　　　五十四檻¶
撖¶
　音檻元和姓纂曰胡感切今河内懐州多此氏¶
　　　五十五范¶
<pb:KR3k0018_WYG_033-13a>¶
范¶
　出自祁姓帝堯之後為陶唐氏裔孫劉累學擾龍以¶
　事夏王孔甲賜氏曰御龍以更彭姓豕韋之後劉累¶
　遷於魯縣至商為豕韋氏與大彭更伯諸侯商末國¶
　於唐周成王滅唐以封大叔徙封唐氏於杜京兆杜¶
　縣是也杜伯事周宣王無罪見殺其子奔晉生蒍字¶
　子輿為晉士師以官為氏士蒍生成伯缺缺生武子¶
　㑹為晉上卿佐文公襄公尊事天子為諸侯盟主又¶
<pb:KR3k0018_WYG_033-13b>¶
　滅赤狄有功王賜之黻冕使為晉太傅食邑於范因¶
　氏焉謂之范武子其地濮州范縣是也武子生范文¶
　子爕爕生宣子范匄匄生獻子范鞅字叔鞅生昭子¶
　及臯夷昭子名吉射臯夷側室子也又戎御大夫范¶
　無恤智伯滅范氏范氏子孫出奔他國三卿分晉范¶
　氏歸事魏魏相范痤即其後魏范睢避魏齊之難變¶
　姓名為張禄先生入秦為丞相應侯越相范蠡功成¶
　泛扁舟游五湖變姓名為鴟夷子陶朱公皆名重諸¶
<pb:KR3k0018_WYG_033-14a>¶
　侯後漢司𨽻校尉滂字孟愽汝南人後徙居河内裔¶
　孫履氷為唐宰相漢金鄉侯范式後居山陽博士升¶
　叔之後居代郡南鄕舞陰范氏晉雝州刺史晷生穉¶
　堅堅䕶軍長史生啓黄門侍郎穉生汪晉安北將軍¶
　徐兖二州刺史二子康嗣爵寗字武子晉豫章太守¶
　注春秋榖梁傳者寗二子㤗宋車騎將軍宏之餘杭¶
　令武興侯㤗二子晏宋侍中曄宋左衛將軍太子詹¶
　事謀反伏誅汪曽孫璩之宋中書侍郎生抗郢府叅¶
<pb:KR3k0018_WYG_033-14b>¶
　軍抗生雲梁侍中即明友後唐職方郎中季明又自¶
　燉煌徙懐州又晉范宣陳留人范粲外黃人謹按左¶
　傳楚大夫范山勸王收北方必子孫之奔他國者後¶
　秦洗馬范朂後蜀李雄以西山范長生巖居穴處求¶
　道養志將以國讓之長生不受拜丞相尊曰范賢又¶
　加天地太師西山侯¶
范師¶
　姓解曰姓苑有范師利方¶
