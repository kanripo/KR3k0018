# -*- mode: mandoku-view; -*-
#+TITLE: 古今姓氏書辯證
#+DATE: 2015-08-24 23:30:00.047883
#+PROPERTY: ID KR3k0018
#+PROPERTY: BASEEDITION WYG    
#+PROPERTY: JUAN 卷三十
<pb:KR3k0018_WYG_035-1a>¶
欽定四庫全書¶
　古今姓氏書辯證卷三十　宋　鄧名世　撰¶
　　　九御¶
御¶
　元和姓纂周禮御人因官命氏左傳有御叔今從之¶
　又云漢公孫丞相故人御人倩誤矣故人乃鄒長倩¶
　事具西京雜記¶
慮¶
<pb:KR3k0018_WYG_035-1b>¶
　謹按左傳有賈人司徒老祁慮癸二人杜預别司徒¶
　老祁為一人則慮癸宜為姓慮名癸¶
鑢¶
　音慮左傳楚大夫鑢金之後¶
庶¶
　檀弓子思之母死于衛門人曰庶氏之母死何為哭¶
　於孔氏之廟注曰庶姓也急就章有庶霸遂吴氏討¶
　論此氏最為詳明有據者¶
<pb:KR3k0018_WYG_035-2a>¶
豫¶
　謹按戰國策曰豫讓晉畢陽之孫詳此則豫子之先¶
　出畢氏畢氏之先出於姬姓史記宋有魚者豫且必¶
　其後也¶
茹¶
　出姓苑音去聲又音上聲¶
御龍¶
　出自祁姓陶唐氏之孫曰劉累夏王孔甲擾于有帝¶
<pb:KR3k0018_WYG_035-2b>¶
　帝賜之乗龍河漢各二各有雌雄孔甲不能食劉累¶
　學擾龍于豢龍氏以事孔甲能飲食之夏后嘉之賜¶
　氏曰御龍以更豕韋之後¶
著丘¶
　出自巳姓莒著丘公之後莒夷國無諡而有號故以¶
　號為氏著丘莒别邑也¶
去疾¶
　世本鄭穆公子去疾之後¶
<pb:KR3k0018_WYG_035-3a>¶
去斤¶
　代北去斤氏魏孝文時改為艾氏¶
　　　十遇¶
注¶
　出姓苑¶
裕¶
　出姓苑西秦時鮮卑大夫裕茍來降拜建忠將軍蘭¶
　泉侯¶
<pb:KR3k0018_WYG_035-3b>¶
諭¶
　姓書云諭與喻同皆音樹¶
喻¶
　出自姬姓鄭公子渝彌周桓王時為鄭司徒(案左傳/鄭有堵)¶
　(俞彌無渝彌名然俞/彌乃堵氏此疑悮)後立别族為渝氏歴秦漢至景¶
　帝皇后諱志字阿渝中二年避諱改水為喻因為喻¶
　氏南史梁世寒門逹者唯陳慶之與俞藥藥初為武¶
　帝左右帝謂曰俞氏無先賢世人云俞錢非君子所¶
<pb:KR3k0018_WYG_035-4a>¶
　冝改姓喻藥曰當令姓自於臣歴位雲旗將軍安州¶
　刺史唐咸通中有刺史喻士珍¶
傅¶
　唐宰相表曰出姬姓黄帝裔孫大由封於傅邑因以¶
　為氏商時虞虢之間有傅氏居于巖傍號為傅巖髙¶
　宗得説於此命以為相裔孫漢義陽侯介子始居北¶
　地曽孫長復封義陽侯生章章生叡代郡太守二子¶
　巽魏冀州刺史允後漢𢎞農太守字固二子嘏松嘏¶
<pb:KR3k0018_WYG_035-4b>¶
　字蘭石魏太常陽都元侯嘏生祗晉太子太傅靈川¶
　縣公祗三子宣晉御史中丞暢後趙大司馬雋東明¶
　亭侯暢生冲詠嘏十一世孫奕唐中散大夫太史令¶
　泥陽男北齊有行臺僕射伏武孫文傑唐把王府典¶
　軍　清河傅氏出自後漢漢陽太守北節侯燮字南¶
　容生幹字彦林魏扶風太守幹生𤣥字休奕晉司𨽻¶
　校尉鶉觚剛侯𤣥生咸字長虞晉司𨽻校尉正侯始¶
　自北地徙清河裔孫仕後魏為南陽太守生交益殿¶
<pb:KR3k0018_WYG_035-5a>¶
　中侍御史交益生元淑依仁游藝元淑冬官尚書生¶
　伯玉及司勲郎中黄中依仁生侍御史延嗣游藝相¶
　武后所謂四時仕宦者後漢武威太守護羌校尉傅¶
　育生毅明進侯南史傅琰字季珪父僧祐山陰令有¶
　能名琰仕宋為武康令遷山陰令並著能名二縣皆¶
　謂之傅聖父子並著奇績時云諸傅有理縣譜子孫¶
　相傳不以示人宋傅宏之字仲度北地泥陽人舊屬¶
　靈州漢末失土寄馮翊置泥陽富平二縣廢靈州故¶
<pb:KR3k0018_WYG_035-5b>¶
　傅氏悉屬泥陽晉武帝太康三年復立靈州縣傅氏¶
　還屬靈州宏之髙祖祗晉司徒後封靈州公不欲封¶
　本縣故祗一門還屬范陽曽祖暢祖洪度江父歆梁¶
　州刺史後涼張掖督郵傅曜為丘池令尹興所殺前¶
　燕有護軍傅顔今謹按舊書自風俗通至元和姓纂¶
　皆云説築於傅巖因以為姓大誤矣謹按國語周内¶
　史過對惠王曰丹朱之神降于莘宜使太史帥狸姓¶
　奉犧牲獻焉王從之使太宰忌父帥傅氏及祝史往¶
<pb:KR3k0018_WYG_035-6a>¶
　韋昭注曰狸姓丹朱之後在周為傅氏神不歆非類¶
　故帥以往又春秋時鄭大夫有傅瑕晉有傅&KR0008;傅氏¶
　亦未嘗乏人今詳此則堯出於黄帝丹朱出於堯大¶
　由宜出於丹朱傅氏更虞夏商周為族姓已久特少¶
　顯者故史失其系爾今從唐表為正止改盤庚二字¶
　為武丁姬姓為狸姓黄帝為堯帝又止於相裔二字¶
　間増東周時鄭有傅瑕晉有傅&KR0008;十一字則極詳明¶
　矣¶
<pb:KR3k0018_WYG_035-6b>¶
俞¶
　今撫州臨川民有俞氏不音平聲而音喻謹按喻氏¶
　舊音樹必治平初避上嫌名聲同者因去口為俞又¶
　嫌其與平聲俞氏相雜則音喻以别之(案廣韻俞字/無音去聲者)¶
　(今附入/遇韻)¶
傅餘¶
　晉傅餘頠著複姓録自云傅說之後留居傅巖為傅¶
　餘氏¶
<pb:KR3k0018_WYG_035-7a>¶
務相¶
　廩君姓務相氏謹按後漢南蠻𫝊務相乃巴氏子非¶
　以務相為氏今駁去¶
具封¶
　元和姓纂曰鄭公子具食采開封因氏焉鄭大夫具¶
　封狐人¶
注吾¶
　唐㑹昌中回鶻戞頡斯君長阿熱使注吾合素上書¶
<pb:KR3k0018_WYG_035-7b>¶
　注吾虜姓也合言猛素者左也謂武猛善射者行三¶
　嵗至京師武宗大悦命班渤海使者上以其處窮逺¶
　能修職貢云¶
樹洛干¶
　代北樹洛干氏後改為樹氏¶
　　　十一暮¶
慕¶
　今開封市人有慕氏不詳所出虢州團練使鄆州總¶
<pb:KR3k0018_WYG_035-8a>¶
　管慕興定州人或作慕容氏¶
募¶
　謹按南史新羅國王姓募名泰始梁普通二年遣使¶
　隨百濟奉獻方物¶
度¶
　漢度安年十七為侍郎後漢度尚荆州長史今詳度¶
　安乃慶安世事(按世事/二字疑)西京雜記姓源韻譜誤也¶
路¶
<pb:KR3k0018_WYG_035-8b>¶
　出自姬姓帝摰子𤣥元堯封於中路歴虞夏稱侯子¶
　孫以國為氏(案汲冢周書路人大竹注路人東南蠻/又國語北有路洛泉徐蒲皆赤翟别種)¶
　(隗姓子爵左傳宣公十五年晉滅之潞子嬰兒是也顔/師古注急就章路水名又因為縣在涿郡界居者氏)¶
　(焉王應麟注妘姓陸終子求言之後别封路元和姓/纂亦作黄帝之後惟唐世系表謂出自姬姓帝摰後)¶
　(辯證所引/盖據此)西漢有官師路扈為天子筆皆直百金梁¶
　孝王客路僑如善賦符離侯慱徳始居平陽裔孫嘉¶
　字君賔晉安東太守曽孫建生慶(案唐世系表建曽/孫慶此作生不合)¶
　後魏太常卿生彩後周夏州刺史彩生兖(案兖唐世/系表作克)¶
<pb:KR3k0018_WYG_035-9a>¶
　隋兵部侍郎閿卿公六世孫巖(案唐世系表/六世作七世)字魯瞻¶
　相懿宗又泌生隨字南式相文宗皆有傳及世系表¶
潞¶
　出自隗姓赤狄之種曰潞氏其爵為子其地上黨潞¶
　縣是也春秋時潞子嬰兒為晉所滅子孫仕晉又河南¶
　潞氏後魏官氏志没路真氏改焉¶
顧¶
　唐表云出自已姓顧伯夏商侯國也成湯伐韋顧顧¶
<pb:KR3k0018_WYG_035-9b>¶
　之子孫散亡以邑為氏初居㑹稽漢有顧翺者事母¶
　孝母喜食雕胡徙居太湖湖中自生雕胡得以養母¶
　至吳丞相雝弟侍中徽又徙居鹽官徽十世孫越陳¶
　黄門侍郎孫裔唐著作郎餘杭公生琮相武后生潤¶
　祕書郎浚齊安太守唐顧雲字垂象池州人虞部郎¶
　中為高駢淮南從事有顧氏編遺十卷苕川總載十¶
　卷纂新文苑十卷啟事一卷賦二卷集遺具録十卷¶
　又吳人祕書郎顧况子非熊大中時為旴眙簿棄官¶
<pb:KR3k0018_WYG_035-10a>¶
　隠茅山有詩一卷大中校書郎顧陶有唐詩類選二¶
　十卷顧氏譜云越王句踐七代孫閩君揺漢封於甌¶
　揺别封其子為顧余侯因氏焉漢初分㑹稽為吳郡¶
　遂為吳郡人¶
胙¶
　姓解曰左氏周公之胙嗣因有胙氏謹按邵說誤矣¶
　當云出自周公之後封於胙子孫以國為氏可也然¶
　世無此氏見史傳者今姑存之¶
<pb:KR3k0018_WYG_035-10b>¶
互¶
　唐紀異録寧州羅川人互可思年已百嵗明皇得二¶
　十七仙玉像於金華可思其地即可思莊也可思至¶
　京失其所在¶
慕容¶
　前燕録云昔髙辛氏游于海濵留少子壓越以居北¶
　夷邑于紫蒙之野號曰東胡秦漢之際為匈奴所敗¶
　分保鮮卑山因山為號至魏初率義王莫護跋攜部¶
<pb:KR3k0018_WYG_035-11a>¶
　落入居遼西燕代多冠步揺冠跋好之乃斂髪襲冠¶
　諸部因謂之步揺後音訛為慕容子木延左賢王孫¶
　涉歸進拜單于遵循華俗至廆字奕洛瓌始號燕王¶
　位車騎將軍平州牧大單于在位四十九年薨䇿贈¶
　大將軍開封儀同三司襄公追尊高祖武皇帝廟號¶
　高祖弟運平西王廆五子翰皝仁昭㓜翰字元邕建¶
　威將軍皝字元真侍中大將軍大都督河北諸軍事¶
　大單于燕王在位十五年追諡文明皇帝廟號太祖¶
<pb:KR3k0018_WYG_035-11b>¶
　子雋嗣位征虜將軍昭建武將軍運生制尚書令臨¶
　澤侯皝五子雋恪垂納徳雋字宣英初為燕王太子¶
　嗣位承制一如廆皝故事以永和八年僣即帝位國¶
　號大燕十一年而死諡景昭皇帝廟號烈祖子暐嗣¶
　恪字元恭太宰録尚書事太原王垂字道明仕苻堅¶
　為京兆尹泉州侯(案垂仕苻堅封賔都/侯此作泉州侯疑誤)太元十一年¶
　據中山僣即尊位國號後燕在位十三年諡成武皇¶
　帝廟號世祖子寶嗣納北海王以子超僣立追諡穆¶
<pb:KR3k0018_WYG_035-12a>¶
　皇帝徳字元明仕後燕慕容寶為使持節都督冀兖¶
　青徐荆豫六州諸軍事特進車騎大將軍冀州牧隆¶
　安四年據廣固僣立國號南燕在位五年諡獻成皇¶
　帝無子以母兄納之子超嗣制生精北地愍王入後¶
　魏為豆盧氏雋五子曄臧暐泓冲曄為太子早死諡¶
　獻懐臧撫軍大將軍樂安王暐字景茂嗣位二十一¶
　年而國亡入前秦仕苻氏為尚書新興侯追諡幽皇¶
　帝泓濟北王冲中山王垂兄子紹鎮南將軍楷征西¶
<pb:KR3k0018_WYG_035-12b>¶
　大將軍太原王垂六子全寶農柔隆熙全諡莊獻太¶
　子追諡皇帝寶字道裕仕苻堅為凌江將軍垂僣位¶
　立為太子垂死嗣立二年而蘭汗弑之諡惠愍皇帝¶
　廟號烈宗子盛嗣農大司馬隆征北將軍髙陽王熙¶
　字道文仕盛為驃騎大將軍尚書左僕射中領軍盛¶
　死繼立在位六年寶養子高雲弑之而自立追諡昭¶
　文皇帝雲亦為馮跋所㓕垂弟子宙司空樂浪王納¶
　子超仕叔父徳為驃騎大將軍北海王徳死以超嗣¶
<pb:KR3k0018_WYG_035-13a>¶
　在位六年宋公劉裕滅之徳兄子麟司空趙王寶四¶
　子盛㑹䇿元盛字道韻嗣位三年而死諡昭武皇帝¶
　廟號中宗叔父熙嗣㑹清河王策字道符立為太子¶
　蘭汗殺之元字道光平原公盛子定徳從弟鍾字道¶
　明都督録尚書事奔于姚興興拜始平太守歸義使¶
　自晉永嘉時建國為吐谷渾隋唐間慕容伏允為王¶
　死長子順為可汗順子諾曷鉢立封青海國王諾曷¶
　鉢死子忠立忠死子宣超立宣超死子曦皓立龍朔¶
<pb:KR3k0018_WYG_035-13b>¶
　三年吐蕃取其地凡三百五十年而國絶貞元十四¶
　年以朔方節度副使慕容復為長樂都督封青海郡¶
　王襲可汗號復死停襲¶
慕輿¶
　元和姓纂曰鮮卑慕容氏音訛為慕輿氏前燕録有¶
　慕輿䖍慕容嵩左衛將軍慕容騰太師慕輿根尚書¶
　左僕射慕輿護司徒慕容拔越騎校尉慕輿良燕慕¶
　容廆有臣曰慕輿句勤恪亷靖使掌府庫不案簿書¶
<pb:KR3k0018_WYG_035-14a>¶
　而始終無漏又慕輿河明敏精審使典獄訟覆訊精¶
　允¶
路中¶
　賈執英賢傳曰路中大夫以為氏¶
路洛¶
　見入聲十九鐸鳥洛氏¶
素和¶
　唐嘉善府左果毅都尉誓狀云其先出自顓帝王子¶
<pb:KR3k0018_WYG_035-14b>¶
　偁曽孫重黎誅共工氏有功堯命其子和仲居春官¶
　代為岳牧和仲之孫宗處代清素自守百姓號曰素¶
　和子孫氏焉後趙有冝陽公素和明即宗處之後也¶
　北齊士開改姓和氏¶
素黎¶
　後魏官氏志曰素黎氏後改為黎¶
護諾¶
　後魏西河護諾干内附姓纂以為護諾氏¶
<pb:KR3k0018_WYG_035-15a>¶
布却¶
　出姓苑¶
庫門¶
　官氏志庫門氏後改為河南門氏¶
庫汗¶
　唐貞元中范陽判官有庫汗勣¶
庫狄¶
　鮮卑段匹磾之後姓庫狄後周有少師庫狄峙¶
<pb:KR3k0018_WYG_035-15b>¶
庫成¶
　燉煌實録右奉車都尉庫成述生濟為大夏令¶
步叔¶
　家語齊人步叔乗為孔子弟子字子車(案廣韻作/少叔乗)¶
庫如干¶
　出官氏志¶
庫傉官¶
　前燕録燕將庫傉官斌降魏又叛魏歸燕魏斬斌并¶
<pb:KR3k0018_WYG_035-16a>¶
　其族幽州刺史昌征北將軍提又慕容垂左長史庫¶
　傉官偉官至太師慕容寶時西河公庫傉官驥守中¶
　山為慕容詳所殺盡滅庫傉官氏其族有先降魏者¶
　後有岷山桓公庫傉官泥隋初改為庫氏¶
步大汗¶
　北齊步大汗氏後改為韓氏¶
步鹿孤¶
　代北步鹿孤氏後改為步氏亦作步鹿根氏¶
<pb:KR3k0018_WYG_035-16b>¶
步六根¶
　代北步六根氏後改為步氏亦作步鹿根氏¶
步六孤¶
　後魏步六孤真為長安鎮將孝文入中國改步六孤¶
　為河南陸氏¶
　　　十二霽¶
蒂¶
　或作䠠音帝漢王莽傳有中常侍䠠惲¶
<pb:KR3k0018_WYG_035-17a>¶
系¶
　楚有系益¶
惠¶
　梁相惠施著書稱惠子西漢長安儒生惠莊聞朱雲¶
　折五鹿充宗之角乃裹糧從之¶
桂¶
　漢有燕人桂褒為揚州刺史後漢太守陳球碑陰有¶
　城陽炅横漢末被誅有四子一守墳墓姓炅一子避¶
<pb:KR3k0018_WYG_035-17b>¶
　難居徐州姓昋一子居幽州姓桂一子居華陽姓炔¶
　四字皆九畫今詳横必王莽時死褒乃其後也近世¶
　桂氏望出天水燕郡¶
昋(音/桂)¶
　一云本姓炔名貞為秦愽士坑儒後改此姓¶
炅(音/桂)¶
　太宗廟諱從日從火事見桂氏¶
炔¶
<pb:KR3k0018_WYG_035-18a>¶
　前漢儒林傳尚書大夏侯學有齊人炔欽字㓜卿為¶
　博士其師許商號欽為文學以比四科¶
𨽻¶
　王莽大司馬𨽻並¶
第三¶
　其先齊諸田氏漢武徙諸田于園陵以門族次第為¶
　氏廣孫田癸為第三氏¶
第五¶
<pb:KR3k0018_WYG_035-18b>¶
　唐有第五華弟琦相肅宗又有宦官第五可範¶
恵叔¶
　魯大夫孟恵叔難後為氏後漢尚書郎恵叔儉¶
恵牆¶
　左傳宋寺人恵牆伊戾注恵牆姓也¶
細封¶
　唐党項别部姓細封氏¶
契苾¶
<pb:KR3k0018_WYG_035-19a>¶
　九姓囬鶻匈奴苖裔後魏時謂之髙車亦謂之回鶻¶
　亦曰敕勒周隋時又曰鐵勒居隂山之濁洛河北其¶
　一曰契苾部亦曰契苾羽在延耆西北鷹莎川其酋¶
　阿槾(案唐書囘鶻/傳作哥楞)自稱可汗與弟莫賀咄特勒皆有¶
　勇莫賀咄死子何力尚紐率其部帥來歸詔處之甘¶
　涼間以其地為榆溪州其後哥舒翰守潼關時蕃將¶
　契苾寧以本軍𨽻麾下¶
麗飛¶
<pb:KR3k0018_WYG_035-19b>¶
　麗飛與荔非同¶
