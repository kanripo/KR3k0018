# -*- mode: mandoku-view; -*-
#+TITLE: 古今姓氏書辯證
#+DATE: 2015-08-24 23:30:00.067020
#+PROPERTY: ID KR3k0018
#+PROPERTY: BASEEDITION WYG    
#+PROPERTY: JUAN 卷三十一
<pb:KR3k0018_WYG_036-1a>¶
欽定四庫全書¶
　古今姓氏書辯證卷三十一　宋　鄧名世　撰¶
　　　十三祭¶
衛¶
　出自姬姓周文王后妃太姒生十子長伯邑考次武¶
　王發次管叔鮮次周公旦次蔡叔度次曹叔振鐸次¶
　成叔武次霍叔處次康叔封次&KR0360;季載武王定天下¶
　封紂子武庚為商侯使管蔡霍三叔監之成王即位¶
<pb:KR3k0018_WYG_036-1b>¶
　三叔以武庚畔周公相成王誅之立康叔為衛伯居¶
　河淇之間故商墟地成王既長舉康叔為大司冦康¶
　叔六世孫頃侯始進爵為侯頃侯之孫和歴相周厲¶
　宣幽王年九十餘薨諡睿聖武公于是又進爵為公¶
　武公之後傳國三十餘世至衛君角為秦二世所廢¶
　遂為庶人子孫以國為氏陳渉起兵時燕人衛滿避¶
　地朝鮮自王再傳國滅漢丞相綰世居代之大陵裔¶
　孫暠明帝時以儒學自代召至河東安邑卒因賜所¶
<pb:KR3k0018_WYG_036-2a>¶
　亡地𦵏之子孫家焉後漢蔡琰初適河東衛仲道漢¶
　末䕶羌校尉瑶即其後暠孫顗魏尚書顗生瓘字伯¶
　玉晉太保録尚書事蘭陵郡成公四子恒嶽裔宣宣¶
　尚武帝公主恒字巨山長水校尉諡蘭陵貞世子生¶
　璪玠璪字仲寳㪚騎常侍江夏郡公玠字叔寳&KR0291;角¶
　時乗羊車入市見者稱為玉人好言𤣥理時王澄王¶
　𤣥王濟有盛名皆出其下世謂王家三子不如衛家¶
　一兒又云叔寳神清位太子洗馬子孫世居安邑至¶
<pb:KR3k0018_WYG_036-2b>¶
　唐開元時隠者衛大經始為蒲州解人善易甞預筮¶
　死日先鑿墓自為誌文果如筮而終代人衛操字徳¶
　元仕魏為相晉定襄侯與宗親入魏者義陽亭侯衛¶
　䕶協義亭侯衛鞬安樂亭侯衛懃都亭侯衛倩信義¶
　將軍衛沈前秦有凉州别駕衛翰前燕&KR0037;彊令衛顔¶
　雋南凉衛因號文武之秀傑後燕蘭穆腹心衛雙¶
芮¶
　出自姬姓周卿士芮伯之後以國為氏元和姓纂曰¶
<pb:KR3k0018_WYG_036-3a>¶
　今望出扶風¶
贅¶
　戰國䇿齊人有贅子甞死贅上之難(案國䇿濮上之/事贅子死章子)¶
　(走濮上此作贅上誤矣注云皆以名子之章匡章也/然則贅乃人名其氏未可考又查各姓書所載並無)¶
　(贅姓字典廣韻各書箋釋贅字之義又無註贅為姓/者今名世即引國䇿贅子一語又别無考證之條遂)¶
　(収入姓氏/未詳所本)¶
銳¶
　邵氏姓解曰齊銳司徒後¶
<pb:KR3k0018_WYG_036-3b>¶
敝¶
　左傳齊大夫敝無存以死事受賞追賜犀軒直葢𦵏¶
　以上卿之禮後氏焉¶
制¶
　漢藝文志曰漢興制氏以雅樂聲律世在樂官頗能¶
　記其鏗鏘鼓舞¶
厲¶
　謹按春秋厲國在義陽隨縣北之厲鄉楚與國也其¶
<pb:KR3k0018_WYG_036-4a>¶
　後以國為氏漢有義陽侯厲温敦後居東陽¶
世¶
　出自春秋衛世叔氏之後去叔為世氏漢九江都尉¶
　世寵漢藝文志陳人世碩著世子二十一篇謹按古¶
　書世字唐諸儒避太宗諱皆改為太字王世子改為¶
　太子之類是也論語曰世叔討論之乃子太叔㳺吉¶
　也¶
　　　十四泰¶
<pb:KR3k0018_WYG_036-4b>¶
泰¶
　與太同文王臣泰顛之後又禮記有泰連¶
太¶
　與泰同¶
藹¶
　晉有南海太守藹煥望出魯國¶
柰¶
　出姓苑¶
<pb:KR3k0018_WYG_036-5a>¶
大¶
　唐渤海國王姓大氏其王乞乞仲象生祚榮私諡髙¶
　王祚榮生武藝門藝武藝諡武王生文王欽茂欽茂¶
　生宏臨宏臨生成王華璵華璵少子曰康王嵩鄰嵩¶
　鄰生定王元瑜僖王言義簡王明忠明忠從父曰宣¶
　王仁秀仁秀孫彛震䖍晃元錫皆稱繼立五代時其¶
　王曰諲選王子曰昭順相曰諴諤使曰昭佐曰禹謨¶
　曰光贊曰陳林皆大氏¶
<pb:KR3k0018_WYG_036-5b>¶
貝¶
　千姓編曰今吳越多此姓宋常州貝氏襄生俛俛生¶
　沂沂生寶政和五年上舍¶
沛¶
　姓苑曰吳人音貝¶
㑹¶
　風俗通曰陸終第六子㑹人之後¶
最¶
<pb:KR3k0018_WYG_036-6a>¶
　前漢郊祀志秦始皇時燕人最後為僊方道形解銷¶
　化師古曰人姓名然則最乃人氏而姓書未有今増¶
　収¶
蔡¶
　出自姬姓齊大夫蔡朝楚大夫蔡洧蔡鳩居晉太史¶
　蔡墨皆是也秦相剛成君蔡澤漢陳留圉蔡氏勲字¶
　君嚴郿令曽孫擕字叔業新蔡長生稜字伯直正定¶
　公質字子文衛尉稜生邕字伯喈議郎質生睦魏尚¶
<pb:KR3k0018_WYG_036-6b>¶
　書二子徳樂平太守宏隂平太守徳生充從事中郎¶
　宏生豹晉建威將軍徐州刺史充生謨晉侍中司空¶
　文穆公二子邵永嘉太守系撫軍長史生綝司徒左¶
　司屬二子軌給事中廓宋吏部尚書軌生淡廓生興¶
　宗宋征西將軍開府儀同三司左光禄大夫三子順¶
　太尉從事中郎約太子詹事撙中書令吳郡太守又¶
　後漢遼東太守蔡諷後蜀左僕射蔡興以切諌誅¶
蹛¶
<pb:KR3k0018_WYG_036-7a>¶
　亦作䠠音帶又音多匈奴傳有蹛林王莽傳有中常¶
　侍蹛惲(案今本漢書皆作䠠蒂䠠蹛/三姓同引一人似必有悞)嘗使責問孫女¶
　妨詛祝姑事者師古曰音帶又徒葢反¶
頼¶
　三代諸侯頼子之國春秋魯昭四年楚滅之子孫以¶
　國為氏¶
祋¶
　後漢來歴傳有光禄勲祋諷註丁外反又鄧隆傳注¶
<pb:KR3k0018_WYG_036-7b>¶
　音丁(案後漢書陳忠傳尚/書令祝諷祝或作祋)¶
太叔¶
　出自姬姓衛僖侯八世孫儀别為太叔氏謚文子文¶
　子生懿子太叔申申生悼子太叔疾疾生僖子太叔¶
　遺謹按太字古本皆作世所謂世叔是也漢尚書太¶
　叔雄晉東平人太叔廣為列卿以樞機清辯著名¶
太士¶
　元和姓纂曰太士氏永嘉人建安太守太士靈秀今¶
<pb:KR3k0018_WYG_036-8a>¶
　松陽有此氏武陽髙棐曰今永嘉有此族曰大士氏¶
　不音泰謹按古獄官曰大士宜以官氏必後世字與¶
　音訛而為太也¶
太史¶
　漢有尚書郎太史慈其先齊太史之後以官為氏或¶
　云周太史後唐藝文志有太史叔明孝經發題四巻¶
太室¶
　謹按太室山在河南陽城縣西南其先居人因山為¶
<pb:KR3k0018_WYG_036-8b>¶
　氏¶
太師¶
　元和姓纂曰商有太師摰周有太師疪謹按二人皆¶
　以官稱而未必為氏姓纂誤矣¶
太祝¶
　謹按古者擇先聖之後有光烈而能知山川之號髙¶
　祖之主肅恭明神者以為太祝故後世以官氏¶
太陽¶
<pb:KR3k0018_WYG_036-9a>¶
　姓解曰神僊傳有太陽子白日昇天¶
大陸¶
　齊太公後食邑陸鄉因為大陸氏謹案左傳齊大夫¶
　東郭賈字子方食邑大陸號大陸子方因氏焉¶
大庭¶
　英賢傳曰古帝號一云炎帝諸侯也後為氏¶
大心¶
　英賢傳曰楚臣大心令尹得臣之子其孫以王父字¶
<pb:KR3k0018_WYG_036-9b>¶
　為氏楚襄王時有大心子成為黄邑大夫¶
大狐¶
　出自姬姓晉大夫狐突字伯行文公重耳外祖父也¶
　生毛及偃毛生溱皆為晉卿别為大狐氏世本有晉¶
　大夫大狐容即其後¶
大公¶
　世本有大公叔頴契丹有户部使大公鼎渤海人¶
大野¶
<pb:KR3k0018_WYG_036-10a>¶
　後魏南青州刺史大野拔都大野兒周書閻慶賜姓¶
　大野氏後魏龍驤將軍謝懿亦賜姓大野氏唐太祖¶
　景帝西魏時賜姓大野氏官至太尉與李弼等八人¶
　佐周伐魏有功皆為柱國號八柱國家隋文帝相周¶
　始復髙祖姓李氏¶
大夫¶
　漢淮南厲王傳有男子但又大夫但(案漢書應從師/古說刪去男子)¶
　(但又四/字即順)張晏注曰大夫姓也上云男子但明其本姓¶
<pb:KR3k0018_WYG_036-10b>¶
　大夫也師古曰既曰大夫但又曰士伍開章明其大¶
　夫也今從師古不為氏¶
大食¶
　唐西域傳永徽二年大食王豃宻莫末膩遣使朝貢¶
　自言王大食氏有國三十四年傳二世舊史云王姓¶
　大食氏謹按大食隋時東并波斯遂為强國葢以姓¶
　名國如古趙魏之類¶
大彭¶
<pb:KR3k0018_WYG_036-11a>¶
　彭祖為虞夏諸侯號曰大彭氏¶
大賀¶
　唐契丹傳其君長大賀氏契丹與唐俱興亡三百年¶
　間乍臣乍叛至阿保機滅之大賀氏乃絶¶
大山¶
　大亦作太黄帝之相有太山稽¶
大連¶
　出自古賢人大連之後¶
<pb:KR3k0018_WYG_036-11b>¶
大征¶
　姓苑曰下邳人¶
大師¶
　出姓苑¶
大拔¶
　唐突騎施首領之姓¶
㑹庌¶
　庌音雅姓苑曰齊靈公子虺生竈為㑹庌氏謹按恵¶
<pb:KR3k0018_WYG_036-12a>¶
　公之孫竈字子雅非靈公之子必子雅父子嘗食采¶
　于㑹因氏焉¶
㑹稽¶
　夏少康封少子于㑹稽遂為㑹稽氏漢初徙譙稽山¶
　始改為稽氏¶
蔡仲¶
　元和姓纂曰蔡仲胡之後趙將有蔡仲其¶
大莫干¶
<pb:KR3k0018_WYG_036-12b>¶
　周末有尉遲逈將軍大莫干章後魏改為河南郃氏¶
大利稽¶
　後周賜蔡祐姓大利稽氏¶
　　　十六怪¶
祭¶
　出自姬姓周文公子祭伯為周畿内諸侯相天子為¶
　三公後以國為氏或云春秋時祭封人仲足為鄭卿¶
　子孫氏焉後漢二十八將有祭遵字弟孫潁川潁陽¶
<pb:KR3k0018_WYG_036-13a>¶
　人征虜將軍潁陽成侯兄午酒泉太守從弟彤字次¶
　卿太僕生逄參參遼東太守¶
介¶
　謹按春秋有賢人介之推又有東夷附庸國介葛盧¶
　葛盧介君之名也之推不見得姓之始葛盧不見亡¶
　國之年二人之國與姓不相㳂也今依姓纂為定後¶
　世討論姓氏者勿誤以葛盧為之推之祖當詳辨之¶
玠¶
<pb:KR3k0018_WYG_036-13b>¶
　出姓苑¶
蒯¶
　西漢有辯士蒯徹避武帝諱改名通其先葢以所食¶
　邑為氏其地河南縣西南蒯鄉是也凡以姓氏見于¶
　姓書未原其所自而春秋五經有其人者當以春秋¶
　五經為始¶
蕢¶
　唐白鶴觀道士蕢雲陶亦音蒯今臨海有此氏¶
<pb:KR3k0018_WYG_036-14a>¶
蕢(音/快)¶
　魯人蕢尚畫宫于道受哀公弔曽子謂不如把梁妻¶
　知禮¶
祭公¶
　姓解曰祭公謀父之後¶
　　　十七夬¶
快¶
　出姓纂姓苑¶
<pb:KR3k0018_WYG_036-14b>¶
噲(音/快)¶
　燕王噲之後孝子傳有噲參以藥補傷鸖鸖銜珠報¶
　之¶
&KR4167;¶
　音快亦作璯韻譜曰晉有&KR4167;錢¶
　　　十八隊¶
對¶
　千姓編曰急就章有對若芳¶
<pb:KR3k0018_WYG_036-15a>¶
　　　十九代¶
戴¶
　漢汝南慎陽戴自遵字子髙平帝時侍御史避王莽¶
　亂歸鄉里家富尚俠食客常三四百人時人語曰闗¶
　中大豪戴子髙孫伯鸞叔鸞叔鸞名良有隠徳五女¶
　皆有隠者之風見逸民傳九江戴氏聖徳兄弟善學¶
　世號大戴小戴禮元和姓纂有廣陵譙國清河三族¶
璦¶
<pb:KR3k0018_WYG_036-15b>¶
　音愛玉篇曰璦至大玉也¶
